## Retrospektiivitekniikoita

### Start, Stop, Continue, More of, Less of wheel

Menetelmän tavoitteena on saada tietoa siitä, mitä käytänteitä pidetään ennallaan ja mitä pitäisi muokata tiimin tulevassa työskentelyssä. Kesto 10 tai 25 minuuttia ryhmän koosta ja tarkasteltavasta ajanjaksosta riippuen.

Tiimiltä kerätään avointa palautetta viiteen eri kategoriaan taululle piirrettyyn ympyrään, joka on jaettu osiin 'start', 'stop', 'continue', 'more of' ja 'less of'. Palautetta voi antaa haluamaansa kategoriaan ja palautteen kategoria täytyykin ilmoittaa selkeästi.


### Glad, Sad, Mad

Perusmuotoinen retrospektiivi, joka voi kestää jopa 60 minuuttia. Pyrkimyksenä on käsitellä asioita laajalla skaalalla. Kaikki osallistujat listaavat eteen tulleita asioita edellisestä sprintistä ja asiat luokitellaan otsikkojen 'glad', 'sad' ja 'mad' alle. Luokat edustavat siis positiivisia, negatiivisia ja ärsyttäviä asioita. Osallistujat kirjoittavat havaintonsa korteille, jotka jaotellaan taululle em. luokkiin. Sad- ja mad-luokat edustavat molemmat negatiivisia asioita, mutta mad-luokan asiat saattavat edustaa tiimin ulkopuolisiakin asioita, jotka vaikuttivat kuitenkin työskentelyn sujuvuuteen sprintissä. Tiimi valitsee äänestämällä muutaman kortin, joiden sisällöstä keskustellaan yhdessä lisää.

